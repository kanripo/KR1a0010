# -*- mode: mandoku-view; -*-
#+TITLE: 周易舉正
#+DATE: 2015-08-24 21:53:33.605842
#+PROPERTY: ID KR1a0010
#+PROPERTY: BASEEDITION WYG    
#+PROPERTY: JUAN 提要
<pb:KR1a0010_WYG_000-1a>¶
欽定四庫全書　　　　經部一¶
　周易舉正　　　　　　易類¶
　　提要¶
　　　　(臣/)等謹案周易舉正三卷舊本題唐郭京撰¶
　　　　京不知何許人崇文總目稱其官為蘇州司¶
　　　　户㕘軍據自序言御注孝經刪定月令則當¶
　　　　為開元後人序稱曽得王輔嗣韓康伯手寫¶
　　　　真本比校今世流行本及國鄉貢學人等本¶
<pb:KR1a0010_WYG_000-1b>¶
　　　　舉正其謬凡所改定以朱墨書别之其書崇¶
　　　　文總目始著録書録解題於宋咸易補注條¶
　　　　不稱咸得此書於歐陽修是天聖慶厯間乃¶
　　　　行于世也洪邁李燾並以為信晁公武則謂¶
　　　　以繇彖相正有闕漏可推而知託言得王韓¶
　　　　手札及石繼趙汝楳亦詆其挾王韓之名以¶
　　　　更古文王應麟又援後漢書左雄傳職斯禄¶
　　　　薄句證其改旅卦斯字為㒋之非近時恵棟¶
<pb:KR1a0010_WYG_000-2a>¶
　　　　作九經古義駁之尤力今考是書唐志不載¶
　　　　李燾以為京開元後人故所為書不得著録¶
　　　　(案燾説見/文獻通考)然但可以解舊書經籍志耳若新¶
　　　　書藝文志則唐末之書無不具列豈因開元¶
　　　　以後而遺之疑其書出宋人依託非惟王韓¶
　　　　手札不可信併唐郭京之名亦在有無疑似¶
　　　　之間也顧其説推究文義往往近理故晁公¶
　　　　武雖知其為託名而所進易解乃多引用即¶
<pb:KR1a0010_WYG_000-2b>¶
　　　　朱子本義於坤象𫝊之履霜堅氷賁象𫝊之¶
　　　　剛柔交錯震彖𫝊之不喪匕鬯亦頗從其説¶
　　　　則亦未嘗無可取矣晁公武讀書志載原序¶
　　　　自稱所改正者一百三十五處二百七十三¶
　　　　字而洪邁容齋隨筆趙汝楳易序叢書皆作¶
　　　　一百三處今本所載原序亦稱差謬處一百¶
　　　　三節則晁氏所云殆為疎舛又原本稱别以¶
　　　　朱墨葢用經典釋文之例今所行本已全以¶
<pb:KR1a0010_WYG_000-3a>¶
　　　　墨書葢非其舊以非宏㫖之所繫故仍從近¶
　　　　刻焉乾隆四十六年十月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　總　校　官　(臣/)　陸　費　墀¶
#+PROPERTY: JUAN 原序
<pb:KR1a0010_WYG_000-4a>¶
周易舉正原序¶
我唐御注孝經刪定月令盖為前儒用意未及精研後¶
漢太學刋石撰集說文慮其日月浸深轉冩訛謬京也¶
厯代𫝊授五經為業其於易道討覈偏深曽得王輔嗣¶
韓康伯手冩註定𫝊授真本讀誦比校今世流行本及¶
國學鄉貢學人等本或將經入註用註作經小象中間¶
以下句反居其上爻辭註内移後義却䖏於前又兼有¶
脫漏兩字顛倒訛誤増省義理不通今并依定本舉正¶
<pb:KR1a0010_WYG_000-4b>¶
其謬仍於謬誤之處以朱書異之希好事君子志學通¶
儒詳而觀之則經註通流雅鄭不紊都計一部中差謬¶
䖏總一百三節列為一部具述訛舛因目為周易舉正¶
分為上中下三卷𫝊諸志學者云¶
